# Algorithmikh_Synthesh_kai_Domhsh_tou_Hxou_AUD812
Κωνσταντίνος Βελισσαρίου ΤΧ2017054

Το κομμάτι κώδικα που παρατίθεται είναι εμπνευσμένο από το έργο του Ιάννη Ξενάκη 'Αχορρίψεις' (1956-57) και ασφαλώς μιμείται στοχαστικές πρακτικές παραγωγής ήχου. Σκοπός είναι να δημιουργηθούν εξελισσόμενες κοκκώδεις υφές με τη χρήση πολυεπίπεδων τυχαιοτήτων, φασματικής ποικιλομορφίας και διαφοροποιούμενης χωρικοποίησης. Έτσι, ο ήχος κάθε κόκκου που παράγεται αποτελεί στην ουσία ένα μικροσυμβάν εντός του ηχητικού συστήματος (/xenacloudGrain) με ποικιλομορφες παραμέτρους όπως συχνοτικές ολισθήσεις μέσω του Line.ar, τροποποιήσεις θορύβου χαμηλής συχνότητας μέσω του LFNoise2, ποικιλομορφιών στο συχνοτικό φάσμα μέσω του Select.ar, εναλλαγές attack/release, φιλτράρισμα και χωρικοποίηση μέσω του LFNoise1.kr. Διάφορα fx συμβάλουν επίσης στην ενίσχυση της ποιότητας του ήχου όπως τα FreeVerb2, CombC.ar και tanh. Τέλος, η κύρια στοχαστική διαδικασία διαμορφώνεται από τρία στρώματα Pbind με ελαφρώς διαφορετικές παραμέτρους και στοιχεία τυχαιότητας (Pdef(/xenaClouds)). Συνολικά, το σύστημα διερευνά τον συνεχή μετασχηματισμό και τη κοκκώδη υφή μικροήχων, αξιοποιώντας την ελεγχόμενη τυχαιότητα για να μιμηθεί φυσικές διεργασίες. Το τελικό αποτέλεσμα αποτελεί την τρίτη προσπάθεια σύνθεσης αυτού του κώδικα και την επέλεξα ακριβώς επειδή οι παραγώμενοι ήχοι μοιάζουν με σμήνοι πουλιών που κελαηδάνε μέσω ενός υγρού ηχητικού φορέα. Έτσι προέκυψε και ο τίτλος που έδωσα στο έργο 'Αλιόρνιθες', δηλαδή θαλασσοπούλια, μιμούμενος πάλι τη συνήθεια του Ξενάκη στις τιτλοφορήσεις του. Κύριες πηγές για την παραγωγή του έργου ήταν το 'Σύνθεση και Επεξεργασία Ήχου με το Supercollider' (2021) του Ορέστη Καραμανλή, το οποίο συμβουλέυομαι κάθε φορά που ξεκινάω κάποιο project στο SC, καθώς και το 'Ιάννης Ξενάκης: Το σύμπαν ενός ιδιότυπου δημιουργού' (2008) του Μάκη Σολωμού, το οποίο ξεκίνησα να διαβάζω το τελευταίο διάστημα. Πέραν του ότι με συνεπήρε η καινοτομία του συνολικού έργου του Ξενάκη για την εποχή του, και που μέχρι τώρα δεν είχα ερευνήσει ιδιαίτερα παρά μόνο μέσω ακροάσεων μερικών έργων του, αυτό που αποκόμισα από τη διαδικασία παραγωγής είναι το πόσο 'ζωντανά' μπορεί να εμφανιστούν αυτά τα ηχητικά δρώμενα με μερικές απλές γραμμές κώδικα και να εμφανίσουν παράλληλα χαρακτηριστικά συνθετικής ζωής, δηλαδή a-life όπως αποκαλείται πλέον, ή όπως καλύτερα έλεγε ο ίδιος ο Ξενάκης: ''Η ερμηνεία του κόσμου και, κατά συνέπεια, των ηχητικών φαινομένων που μας περιβάλλουν ή που μπορούν να δημιουργηθούν απαιτούσε (και επωφελείτο από) τη μεγένθυνση της αιτιακής αρχής της οποίας η βάση σχηματίζεται από τον νόμο του μεγαλύτερου αριθμού. Ο νόμος αυτός υποδηλώνει μια ασυμπτωματική εξέλιξη προς έναν σταθερό σκοπό, προς ένα είδος «στόχου», απ' όπου προέρχεται το επίθετο στοχαστικός'' (38). 
